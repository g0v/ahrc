## ที่มา

ศาลสิทธิมนุษยชนจำลองแห่งเอเซีย ก่อตั้งขึ้นเมื่อ วันที่ 8 ตุลาคม 2561 ด้วยความพยายามของสมาชิกภาคประชาสังคมผู้ที่มีความปราถนาอย่างแรงกล้าที่จะทำให้ศาลสิทธิมนุษยชนเป็นของประชาชน โดยประชาชนและเพื่อประชาชน  ความปราถนานี้เพื่อต้องการให้หลักการ และคุณค่าสิทธิมนุษยชน เป็นสิ่งที่ได้รับการปกป้อง อย่างโปร่งใสภายใต้ขบวนการทางกฎหมาย

## คำถาม

* *ทำไมจึงก่อตั้งศาลสิทธิมนุษยชนแห่งเอเซีย

เอเซียเป็นภูมิภาคเดียวที่ยังไม่มีศาลสิทธิมนุษยชนภูมิภาค และยังมีการละเมิดสิทธิมนุษยชนเกิดขึ้น หลายกรณียังคับข้อง ค้างคาใจ  สิ้นหวังและควรได้รับการพิจารณา และทำให้ประจักษ์แจ้ง การละเมิดสิทธิมนุษยชนยังมีอยู่อย่างกว้างขวางทั้งจากการซ้อมทรมาน การบังคับให้สูญหาย การสังหารนอกระบบ  ด้วยเหตุผลเหล่านี้จึงเป็นสิ่งสำคัญอย่างยิ่งที่ต้องมีการจัดตั้งศาลสิทธิมนุษยชนห่งเอเซียขึ้นเพื่อให้เป็นสถาบันกลไกสิทธิมนุษยชนข้ามชาติที่ทำหน้าที่ปกป้องและคุ้มครองสิทธิมนุษยชนทั่วทั้งเอเซีย      

* *เรากำลังทำอะไร

ณ ขณะนี้ศาลสิทธิมนุษยชนแห่งเอเซียประกอบด้วยผู้พิพากษา13 ท่านจาก 10 ประเทศ อันประกอบด้วย บังคลาเทศ ฮ่องกง อินเดีย ญี่ปุ่น มาเลเซีย  เกาหลีใต้ สิงคโปร์  ศรีลังกา ใต้หวันและประเทศไทย นอกเหนือจากผู้พิพากษาที่ได้รับการแต่งตั้งแล้ว ศาลสิทธิมนุษยชนแห่งเอเซียยังมีผู้พิพากษาที่ปรึกษาอีกสองท่านคือ ผู้พิพากษาแอนเดย์ ซาโจ อดีตผู้พิพากษาศาลสิทธิมนุษยชนยุโรป และผู้พิพากษา ยู ซิ ซู อดีตผู้พิพากษาศาลรัฐธรรมนูญไต้หวัน นอกจากผู้พิพากษาและที่ปรึกษาแล้วยังมีสำนักงานเลนุการตั้งอยู่ที่ไต้หวัน โดยมีเจ้าหน้าที่จาก ไต้หวัน มาเลเซียและสิงคโปร์ทำงานร่วมกัน  ในเดือนกรกฎาคม 2562 ศาลสิทธิมนุษยชนแห่งเอเซียจะเปิดพิจารณาคดีครั้งแรก กรณีของนาย ชิโอ โฮ ชุน กับรัฐบาลไต้หวัน และจะประชุมเพื่อกำหนดระเบียบ สถานภาพของศาลสิทธิมนุษยชนแห่งเอเซีย 

* *ทำไมจึงสำคัญและอะไรคือวิสัยทัศน์ของเรา

แม้ว่ารัฐบาลเอเซียจะยังไม่ได้คิดที่จะจัดตั้งศาลสิทธิมนุษยชนแห่งเอเซีย แต่ภาคประชาสังคมไม่มีความจำเป็นที่ต้องรอรัฐ  ภาคประชาสังคมสามารถที่จะจัดตั้งกลไกเพื่อการปกป้องสิทธิมนุษยชนได้โดยการสร้างสรรค์ของภาคประชาสังคมเอง  จากความพยายามของนักกิจกรรมสิทธิมนุษยชน  ทนายความ นักวิชาการ และองค์กรต่างๆ  เราปรารถนาที่จะจัดตั้งศาลสิทธิมนุษยชนจำลองแห่งเอเซียขึ้น ที่ซึ่งหลักการและคุณค่าสิทธิมนุษยชนจะได้รับการพิจารณาภายใต้ขบวนการทางกฎหมายอย่างโปร่งใส 
โดยศาลสิทธิมนุษยชนของประประชาชน โดยประชาชนและเพื่อประชาชน

## ชิโอ โฮ ชุน กับรัฐบาลไต้หวัน

นายชิโอ โฮ ชุน ถูกกล่าวหาว่าเป็นหัวหน้าแก็งฆาตกรรม และหั่นศพสุภาพสตรี เมื่อเดือน พฤศจิกายน 2530  และลักพาตัวเด็กอายุ 10 ขวบ ในเดือนธันวาคม 2530 ศาลชั้นต้นตัดสินให้ประหารชีวิตในเดือนพฤศจิกายน 2532 นายชิโอและเพื่อนอีก 11 คน ถูกเรียกว่าเป็นแก็งฆาตกรรมและตกเป็นจำเลยของคดีนี้  อีก 22 ปีต่อมา การพิจารณาคดีซ้ำของศาลอุทรธ์ คำพิพากษาจำคุกตลอดชีวิตถูกเพิกถอนในปี 2554  เพราะนาย
ชิโอ ได้ยื่นหลักฐานใหม่ต่อศาลว่าคำสารภาพของเขาและเพื่อนจำเลยถูกบังคับจากการซ้อมทรมานให้รับสารภาพ  การพิสูจน์พบว่าเขาถูกซ้อมทรมานจากอัยการและตำรวจให้รับสารภาพในระหว่างการสอบสวนเบื้องต้น  เขาร้องเรียนต่อไปว่าไม่มีวัตถุพยานในทั้งสองกรณีว่าทั้ง 12 คนเกี่ยวข้องกับการฆาตกรรม  ในที่สุดนายชิโอได้รับการปล่อยตัวหลังจากการถูกควบคุมตัวนานถึง 30  ปีตั้งแต่ถูกจับในปี 2531
